[
	{
		"naslov": "Ko to tamo peva",
		"rezija": "Stasa Zurovac",
		"glumci": "Jovica Begojev, Randol Betankourt, Nikola Bjanko",
		"pisac": "Dusan Kovacevic",
		"godina prvog izvodjenja": "2004",
		"zanr": "balet",
		"slika": "https://www.narodnopozoriste.rs/media/images/performances/51/thumb/ko_to_tamo_peva_naslovna.jpg",
		"vreme": "12.07.2022. , 19:30 ; 19.07.2022. , 19:30",
		"cena": 800,
		"opis": "Baletska predstava Ko to tamo peva je prilično uzdrmala kulturnu javnost, te, sada već davne 2004. godine.  Nastala je na osnovu scenarija istoimenog filma Dušana Kovačevića, na muziku Vojislava Vokija Kostića, u koreografiji i režiji Staše Zurovca. Atraktivna podela, u kojoj nema glavnih i sporednih uloga, vrhunska muzika koja predstavi daje posebnu prepoznatljivost, odlična koreografija i režija, samo su neki od segmenata  koji su joj obezbedili kultni status, što potvrđuje i činjenica da je stigla do dvestotog izvođenja na sceni Narodnog pozorišta. Na samom početku je postojala izvesna strepnja kako će kulturna javnost prihvatiti činjenicu da neko ima smelosti da postavi Ko to tamo peva u baletskoj formi, posebno zbog antologijskog filma iz 1980. godine. Ipak, već na premijernom izvođenju, 22. decembra 2004. godine, sve sumnje su otklonjene. Poklonici baletske umetnosti oduševljeno su je prihvatili, a naklonost su joj iskazali ne samo novinari i kritičari, već i oni koji do tada nisu posećivali baletske predstave. Od prvih taktova publika diše sa izvođačima i postaje još jedan putnik u suludoj vožnji. U pokušaju da analiziramo fenomen uspeha baleta Ko to tamo peva, dolazimo do mnoštva simbola koji joj daju posebnu specifičnost, a koje publika prepoznaje,  poput Autobusa kao kutije u kojoj su zatvoreni ljudi na putu bez povratka. U okviru te klaustrofobične konstrukcije sudaraju se različiti karakteri koji predstavljaju sliku našeg mentaliteta, ali i paradigmu života koji nikada nije bio lagodan na raskršću Istoka i Zapada. Balet je prepun arhetipskih simbola  koji su utkani u naša bića i zato ih tako nepogrešivo prepoznajemo i razumemo. Opozitne strukture čine naš život i otkrivamo ih i u kultnim scenama baleta poput Svadbe i Sahrane, likovima Smrti i Anđela i konačno Vojske koja je simbol različitih ratova koje, nažalost pamte brojne generacije sa ovih prostora. Vešt i lucidan koreografski i rediteljski rukopis Staše Zurovca približio je ovu predstavu i publici širom sveta, što dokazuju i brojna gostovanja:  Bogota (Kolumbija), Rim (Italija), Toronto i Otava (Kanada), Kairo (Egipat), Budva i Tivat (Crna Gora), Banjaluka (Republika Srpska), Skoplje (Makedonija), Temišvar (Rumunija) i Sarajevo (Bosna i Hercegovina). Predstavu je videla i publika u Pančevu, Obrenovcu, Negotinu, Rumi, Čačku, Kruševcu, Užicu, Nišu, Kragujevcu, Valjevu, Požarevcu, Lazarevcu, Somboru  i Leskovcu. Ko to tamo peva je prva baletska predstava u novijoj pozorišnoj istoriji, koja je izvedena u okviru prestižnog Međunarodnog pozorišnog festivala BITEF (2005). Ovaj balet je osvojio Godišnju nagradu Narodnog pozorišta za najbolju predstavu u sezoni 2004/2005, Aprilsku nagradu Grada Beograda i Nagradu Udruženja baletskih umetnika Srbije Dimitrije Parlić."
	},
	
	{
		"naslov": "Zizela",
		"rezija": "Leonid Lavrovski",
		"glumci": "Bojana Zegarac Knezevic, Hose Inglesias, Nikola Bjanko",
		"pisac": "Adolf Adam",
		"godina prvog izvodjenja": "1957",
		"zanr": "balet",
		"slika": "https://www.narodnopozoriste.rs/media/images/performances/47/thumb/zizela_nova_plakat.jpg",
		"vreme": "22.07.2022. , 20:30",
		"cena": 1000,
		"opis": "Egzotičnost, povratak prirodi i približavanje jednostavnom „narodnom“ životu, dualizam realnog i fantastičnog, stvaranje iluzije bestelesnosti i letenja, bili su osnovni moduli romantičarske igre. Najstariji, do danas sačuvan balet romantizma je Silfida (La Sylphide), dok ga Žizela, nastala devet godina kasnije prevazilazi po savršenstvu i lepoti formi. Ona je sublimat romantičarske igre, ideja i umetnosti. Svetska premijera Žizele izvedena je u pariskoj Operi, tada Kraljevskoj akademiji za muziku, 28. juna 1841. Uloga Žizele koja predstavlja dvostruki izazov: glumački i igrački, uzdigla je Carlottu Grisi do visina najblistavijih zvezda 19 veka. Kao princ Albert (ili Albrecht), nastupio je Lucien Petipa, partner koji ni na sceni, ni privatno, nije sakrivao svoje emocije prema dvadesetdvogodišnjoj Carlotti. Lik Mirte, kraljice Vila, tumačila je Adéle Dumilâtre. Ova predstava nosi naziv romantičnog baleta, ne samo zbog fantazmagorične priče svojstvene pesnicima s početka 19. veka, već zbog posebnog stila igre. Kao plod saradnje vrhunskih umetnika okupljenih oko Žizele, ili Carlotte Grisi, ovo delo je i danas omiljeno kod publike. Adolf Adam, je bio autor velikog broja opera i baleta. Muziku za ovaj balet napisao je prema indikacijama koreografa u izuzetno kratkom roku. Za razliku od uobičajene baletske muzike koja je, uglavnom, činila muzičko-ritmičku pratnju različitim igrama ansambla i solista, ovu muziku odlikuju: dramsko jedinstvo, kontinuitet i lajtmotivi koji identifikuju likove, situacije i mesta. Ona kao da anticipira stvaralaštvo kasnijeg perioda - L.Deliba i P.I.Čajkovskog. Slavni francuski pesnik Théophile Gautier i Vernoy de Saint-Georges, dramaturg i profesionalni libretista sačinili su libreto. Gautier, kao obožavalac Carlotte Grisi našao je originalnu inspiraciju ideala „večne ljubavi“ u priči Heinricha Heinea o devojkama-duhovima, opevanim u epskoj poeziji slovenskih naroda. Iako se na plakatu sa premijere kao koreograf navodi samo Jean Coralli, poznato je da je pečat ovom remek-delu dao Jules Perrot, suprug Carlotte Grisi. Marius Petipa, koji je pratio nastanak Žizele prisustvujući probama i premijeri, beležio je koreografiju, igračke mizancscene i pantomimu. Od 1847. angažovan je kao prvi igrač Imperatorskog pozorišta u Sankt-Peterburgu, gde je delovao do kraja života. Godine 1849. postao je asistent Jules Perrota, koji je u Rusiji pripremao debi Carlotte Grisi. Petipa je kasnije, u svojim verzijama ovog baleta (1884, 1887, 1899.) dao čvršću strukturu predstavi i složeniju igračku tehniku. Igru Vila, baletskog ansambla u II činu, „podigao“ je na prste. U Rusiji je ovaj balet postao okosnica repertoara mnogih pozorišta. Beograd je svoju prvu Žizelu dobio na sceni Narodnog pozorišta 1926. godine, u koreografiji Aleksandra Fortunata. U periodu do drugog svetskog rata Žizela je obnavljana nekoliko puta, a u naslovnoj ulozi su nastupale: Jelena Poljakova, Nina Kirsanova, Margarita Froman i Nataša Bošković. Leonid Lavrovski, značajni ruski koreograf, svoju verziju Žizele postavio je u Boljšoj teatru u Moskvi 1944. godine, a potom i u više značajnih pozorišta Evrope. Beogradska premijera Žizele u njegovoj koreografiji bila je 14. aprila 1957. Na premijeri, u ulozi Žizele nastupila je Duška Sifnios, a kao princ Albert, Stevan Grebeldinger. Ulogu Mirte tumčila je Vera Kostić. Godine 1991. verziju Lavrovskog, sa uspehom, obnavlja Katarina Obradović, prima balerina i balet-majstor Narodnog pozorišta. Postoji tradicija „noćne igre“ poznata među slovenskim narodima kao „ples Vila“. Vile su verenice umrle dan pred venčanje; ta jadna mlada bića ne mogu da imaju u svojim grobnicama. U njihovim ugašenim srcima, mrtvim nogama, ostala je ljubav prema igri koju nisu mogle da zadovolje dok su bile žive, i tako one ustaju u ponoć skupljaju se u velike grupe na glavnom putu, i teško onom mladiću koji ih sretne, jer on mora da igra sa njima sve dok ne padne mrtav. U venčanicama, sa cvetnim vencima na glavi, blistavim prstenjem na prstima, Vile igraju na mesečini kao Elfe, njihove druge iz skandinavskih legendi; snežno bela, njihova figura je mladalački lepa. One se smeše sa tako perfidnom radošću, dozivaju vas tako zavodljivo, njihov izraz je prepun slatkih obećanja, tako da te mrtve bahantkinje postaju neodoljive..."
	},
	
	{
		"naslov": "Balkanski spijun",
		"rezija": "Tatjana Mandic Rigonat",
		"glumci": "Ljubomir Bandovic, Nela Mihailovic, Dusanka Stojanovic Glid",
		"pisac": "Dusan Kovacevic",
		"godina prvog izvodjenja": "1983",
		"zanr": "drama",
		"slika": "https://www.narodnopozoriste.rs/media/images/performances/7497/thumb/balkanski_spijun_plakat.jpg",
		"vreme": "14.07.2022. , 18:00 ; 28.07.2022. , 19:30",
		"cena": 800,
		"opis": "Bibliografija radova o delu Dušana Kovačevića sadrži na stotine studija, analiza, eseja, kritičkih prikaza, doktorskih disertacija, magistarskih i diplomskih radova... i stalno se uvećava. O Kovačeviću su pisali najznačajniji naši kritičari, teatrolozi i istoričari drame i pozorišta (Petar Marjanović, Jovan Hristić, Petar Volk, Vladimir Stamenković, Dragan Klaić, Jovan Ćirilov, Svetislav Jovanov i drugi). U pomenutim radovima razmatrani su najrazličitiji aspekti Kovačevićevog stvaralaštva, ali jedna tema je konstantna: poređenje sa Nušićem. Tako, Jovan Hristić, svoju kritiku prvog izvođenja Balkanskog špijuna, u Jugoslovenskom dramskom pozorištu, 1983. godine, naslovljava sa „Nušić i njegov učenik“. Vladimir Stamenković, samo nekoliko godina kasnije, u svom Predgovoru „Sabranim dramama“ Dušana Kovačevića kritički se osvrće na ovu vrstu poređenja dva komediografa. Ističući da je nesporno samo to da se „Kovačevićeva popularnost može meriti jedino s onom koju je imao  Nušić kada se nalazio na svom vrhuncu“ skreće pažnju na „dubinu koju je Kovačević uveo u srpsku komediju“ i kroz jednu veoma serioznu analizu svih komediografskih elemenata (od pristupa smehu, komičkom, žanrovskog eksperimentisanja, usložnjenog fabuliranja, do metaforičkog preobražavanja stvarnosnih situacija) pokazuje da je poetika ovog pisca sasvim jedinstvena, i u poređenju sa Nušićem - daje prednost Kovačeviću!"
	},
	
	{
		"naslov": "Rat i mir",
		"rezija": "Boris Lijesevic",
		"glumci": "Hadzi Nenad Maricic, Miodrag Krivokapic, Danilo Loncarevic",
		"pisac": "Lav Tolstoj", 
		"godina prvog izvodjenja": "2022",
		"zanr": "drama",
		"slika": "https://www.narodnopozoriste.rs/media/images/performances/7524/thumb/rat_i_mir.jpg",
		"vreme": "25.07.2022. , 20:00",
		"cena": 700,
		"opis": "Romen Rolan je o Ratu i miru napisao – ovo delo, kao život, nema početak, nema kraj. Ono je sam život, u večnom pokretu. I zaista, Tolstojev roman nema, u konvencionalnom smislu, početak i kraj. Prvo poglavlje nas ubacuje u salon Ane Pavlovne Šerer, gde se okuplja petrogradsko plemstvo i inteligencija. Tu se raspravlja o Napoleonu, caru Aleksandru, Austriji, Pruskoj, budućem ratu, ali se istovremeno sklapaju poslovi preko carske porodice, brakovi iz interesa, i vodi se briga ko će biti najlepše obučen u salonu. Bez ikakvih uvoda, objašnjavanja, ili posebnih naznaka koji će od likova koji se tu nalaze biti glavni protagonisti, koji sporedni likovi,a koji se više nikad neće pojaviti u romanu. Tako i narativni kraj (sam kraj Rata i mira je zapravo duži esej o Tolstojevom shvatanju istorije) umesto da završava radnju, uvodi novu temu, nov događaj: začetak dekabrističkog ustanka u Rusiji 1825. godine. Zanimljivo je zašto se Rat i mir ovako završava. Tolstoj je zapravo hteo da piše roman upravo o dekabrističkom ustanku, ali je u istraživanju shvatio da se koreni tog događaja nalaze u napoleonskim ratovima koji su se vodili od 1803. do 1815. godine. Stoga je Rat i mir pisan skoro kao uvod u ono što je Tolstoja zapravo zanimalo – a na kraju, Tolstoj nikad nije napisao knjigu o dekabristima. Ipak, šta je suština Rata i mira? Suština, čini mi se, je u traganju. Protagonisti romana su u stalnom traganju, traže Boga, ljubav, slavu, sreću, smisao života..."
	},
	
	{
		"naslov": "Snezana i sedam patuljaka",
		"rezija": "Ana Gligorijevic",
		"glumci": "Nevena Djokovic, Jana Cvetkovic, Stefan Zivanovic",
		"pisac": "Braca Grim",
		"godina prvog izvodjenja": "2022",
		"zanr": "balet",
		"slika": "https://www.narodnopozoriste.rs/media/images/performances/7526/thumb/snezana_i_sedam_patuljaka(2).jpg",
		"vreme": "24.07.2022. , 18:00",
		"cena": 500,
		"opis": "Bila jednom jedna Kraljica koja je poželela da ima dete belo kao sneg, usne crvene kao krv i kosu crnu kao noć. Želja joj se ispunila, i rodila se Snežana. Nažalost, ubrzo nakon toga kraljica se razbolela i umrla, a Kralj se oženio drugom ženom, gordom i oholom. Nova Kraljica je imala čudesno ogledalo, i svakog dana bi mu postavila isto pitanje - da li je najlepša na svetu, a ogledalo bi odgovorilo da jeste. Ipak, jednog dana, ogledalo je odgovorilo da je najlepša Snežana. Kraljica je bila strašno ljubomorna jer više nije bila najlepša u carstvu, i pozvala je kraljevskog lovca da ubije Snežanu. Ipak, Lovac se sažalio na Snežanu i poštedeo je, rekavši joj za naum zle Kraljice. Snežana je pobegla duboko u šumu, kako je kraljica ne bi našla. Bežeći kroz šumu, Snežana je došla do jedne kuće. Kako je noć počela da pada, a Snežana se umorila, odlučila je da se sakrije unutra. U kući je sve bilo malo, mali sto, male stolice, malo posuđe, i sve postavljeno za večeru. Snežana je jela, a zatim zaspala, preplavljena umorom. Kada se Snežana probudila, oko sebe je ugledala stanovnike kuće - sedam patuljaka. Patuljci su se ubrzo sprijateljili sa Snežanom i primili je u svoju družinu. Zla kraljica je, međutim, pomoću svog ogledala saznala da je Snežana i dalje živa. Zato se prerušila u staricu koja prodaje jabuke, a jednu jabuku, namenjenu Snežani, je začarala tako da bude otrovna. Kraljica je sačekala da patuljci odu na posao, a zatim je došla u kuću u šumi. Snežana nije prepoznala kraljicu i pojela je njenu otrovnu jabuku. Istog trenutka pala je na zemlju kao mrtva, a kraljica je pobegla, likujući. Došla je i svadba na kojoj se pojavila zla Kraljica. Iznenađena što vidi Snežanu, izlanula se i tako otkrila da je ona bila krivac za trovanje. Suočena sa svojim zločinima, kraljica se pokajala i izvinila, i svi su živeli srećno i radosno do kraja života. "
	}
]
